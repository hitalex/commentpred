话题 id: 26953204
小组 id: 294806
楼主 id: manyishu 名号: 如果还有明天
发表时间: 2012-01-18 10:18:49
链接：http://www.douban.com/group/topic/26953204/
标题: 正学歌
帖子内容: 
诵书 读书端的要坚心，义理求详口辨音。诵过务宜多遍数，讲来须欲细推寻。先经后史工层用，作破行文力递深。另刻莫闲勤习字，窗前时趁好光阴。 坐位坐垂双膝着胸脐，状貌端然如塑泥。当忌一身偏左右，莫将两手弄东西。与朋并坐肱休横，对客同堂足用齐。切忌膝摇鞋打地，最为下贱使人低。 行走 行时体泰定端泰，莫作轻狂举趾松。 怕有崎岖防跌失，恐遭湿滑损仪容。亲邻遇着随深揖，尊长临前即后从。最是嫌疑还欲避，村头屋角步相逢。 言语言出来时不可轻，轻言动辄取人嗔。寻常应对须从实，亲厚相谈悉要真。启口最嫌侵内事，闲评当戒及乡邻。交头接耳殊非样，莫逞机锋乐斗唇。 饮食饮食随常饱便休，不宜拣择与贪求。若当尊席无先举，便属同行务逊酬。残物岂容盘内反，余羹切忌口旁流。好人但是粗知味，饕餮从来实可羞。 孝亲 借问缘何得此身，一毛一骨是双亲。但看养子殷勤意，便见当初鞠育恩。常仰昊天思一本，难将寸草报三春。试于反哺观乌鸟，敢背劬劳愧此禽。 敬长天地生人各有先，但逢长上要恭谦。鞠躬施礼宜从后，缓步随行莫僣前。庸敬在兄天所叙，一乡称弟士之贤。古今指傲为凶德，莫学轻狂恶少年。 待人生来同里共乡邻，不是交游是所亲。礼尚往来躬自厚，情关休戚我先恩。莫因小忿伤和气，遂结成仇起斗心。报复相戕还自累，始知和睦是安身。 安分士农工商各勤劳，自有荣华自富饶。好是一心攻本业，莫垂双手待明朝。精神到处天心顺，术艺成时泰运交。勿漫起贪登垄断，羡鱼还恐失檐樵。 戒非凡百非为不可为，为非何日不招非。无端自作风波恶，有犯休嗟命运亏。起念一差何所忌，回头万悔莫能追。争如守分为君子，我不欺人人怎欺。


（无评论）
