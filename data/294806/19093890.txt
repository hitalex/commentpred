话题 id: 19093890
小组 id: 294806
楼主 id: manyishu 名号: 如果还有明天
发表时间: 2011-04-14 16:36:10
链接：http://www.douban.com/group/topic/19093890/
标题: 传家宝
帖子内容: 
传家宝（明·刘伯温）勤俭立身之本，耕读保家之基。大福皆同天命，小富必要殷勤。一年只望一春，一日只望早晨。有事莫推明早，今日就想就行。明日恐防下雨，又推后日天晴。天晴又有别事，此事却做不成。夏天又怕暑热，冬寒又怕出门。为人怕寒怕热，如何发达成人。请看天上日月，昼夜不得留停。臣为朝君起早，君为治国操心。寒窗苦读君子，五更雪夜萤灯。官商盐埠当铺，万水千山路程。若做小本生意，必要起早五更。乡农春耕下种，一年全靠收成。男人耕读买卖，女人纺织殷勤。勤俭先贫后富，懒惰先福后贫。用特体惜检点，破烂另买费用。纵有房屋田地，乱用终久必贫。每日开门两扇，要办用度人情。自食油盐柴米，总要自己操心。一家同心合意，何愁万事不兴。若是你刁我拗，家屋一事无成。近来年轻弟子，为何不做营生。总想空闲游耍，不思结果收成。年轻力壮不做，老来想做不能。别人那样发达，我又这等身贫。别人妻财子禄，我今一事无成。别人也有两目，我有一对眼睛。又不瞎眼玻脚，为何不如别人。自己想来想去，只为赌博奸淫。务须回心转意，发愤做个好人。为人忠厚老实，到底不得长贫。忍让和气者富，争强好讼必贫。粗茶淡饭长久，衣衫洁净装身。不论居家在外，总要节省殷勤。若是出门求利，总要积赶回程。银钱勤勤付寄，空信也要常行。父母免得悬望，妻儿也免忧心。若是赌嫖乱用，一世不能成人。赌钱不是正业，本来有输有赢。赢钱个个问借，输钱不见一人。即刻脱衣押当，无人来帮半文。回家寻箱找柜，想去再赌转赢。谁知赢不收手，再赌又输与人。输多无本生意，耕读手艺无心。输久欠下账目，田地当卖别人。父母妻儿丢贱，自己被人看轻。嫖赌从今戒尽，耕读买卖当勤。每日清晨早起，夜坐必要更深。伙计同心协力，商量斟酌方行。银钱交点清白，戥称斛口两清，算盘不可错乱，账目登记宜清。开店公平和气，主顾富客常临。兄弟忍让和睦，外人不敢欺凌。夫妻更要和顺，吵闹家也不宜。亲朋不可轻视，弟妹不可断情。贫富都要来往，免被别人看轻。奴婢务宜恩待，必有护主之心。切莫使气刻薄，忍耐三思而行。村坊和睦为贵，不可唆害别人。瞒心骗拐莫作，斗称总要公平。钱粮不可拖欠，关税更要报清。安分守己为贵，奸猬造次莫行。亲戚朋友识破，谁肯赊借分文。必然饥寒受饿，定起盗贼狠心。偷盗有日犯出，吊打必不容情。先捆游街示众，然后押送衙门。板子夹棍难免，枷锁怎能脱身。自身监牢受苦，父母妻儿忧惊。劝君回心转意，耕读买卖为生。嫖奸更不可作，出钱还愁丧命。纵死不遭砍杀，拳打也是伤身。先刑脱衣剪发，然后捆送衙门。官坐法贵审问，招认奸恶淫行。枷身当街示众，羞愧难见六亲。男人羞见子侄，女人一世污名。丈夫当尝休出，外嫁无脸见人。奸淫第一损德，报应儿女妻身。我嫖别人妻女，我有姐妹女人。倘若别人镖戏，我知岂肯容情。妻女定然砍杀，姐妹我必断情。想来人人如此，为何我去奸淫。善恶终须有报，不可损坏良心。嫖赌若能谨戒，天涯海角可行。功名连升高中，买卖财发万金。粗言虽无平仄，贫富都可读行。为恶化为良善，懒人听了必勤。劝君抄本回去，教训子侄儿孙。口教恐怕不信，此乃有书为凭。基能留心熟读，定有结果收成。批曰：怕贫休浪荡，爱富莫闲游。欲求身富贵，须向苦中求。


（无评论）
